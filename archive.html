<!DOCTYPE html>
<html lang="fi">
  <head>
    <title>Selaimen yläpalkissa oleva teksti</title>
    <meta charset="UTF-8" />
    <meta name="keywords" content="portfolio, journalismi, Esta Peltoniemi" />
    <meta name="viewport" content="width=device-width, initial-scale=1.0" />
    <link rel="stylesheet" type="text/css" href="styles/styles.css" />
    <link rel="stylesheet" type="text/css" href="styles/carousel.css" />
    <link rel="preconnect" href="https://fonts.googleapis.com" />
    <link rel="preconnect" href="https://fonts.gstatic.com" crossorigin />
    <link
      href="https://fonts.googleapis.com/css2?family=Raleway:wght@300;600&display=swap"
      rel="stylesheet"
    />

    <meta name="viewport" content="width=device-width, initial-scale=1" />
  </head>
  <body>
    <div class="menu">
      <h1 class="name">
        Esta <br />
        Peltoniemi
      </h1>

      <div class="vertical-menu">
        <a href="index">KOTI</a>
        <a href="index#about">KUKA OLEN</a>
        <a href="#" class="active">ARKISTO</a>
      </div>
    </div>
    <div class="container">
      <div class="main-content">
        <div class="article">
    
          <img
          src="images/valovaikuttaahyvinvointiin.jpeg"
          alt="To do"
          class="img-horizontal"
          id="juttu-1"
        />
        <p class="img-caption">Toimiston valaistuksella voidaan vaikuttaa työhyvinvointiin. <br> Kuvituskuva: Pexels</p>
     
        
        <h1>Valo vaikuttaa hyvinvointiin</h1>
        <p>
          <div class="article-lead">
          Ihmislähtöisellä valaistuksella vaikutetaan sisäisen kellon
          häiriöihin, mielialaan ja virkeyteen. Valon vaikutuksia
          käyttäytymiseen alettiin tutkia, kun silmiemme verkkokalvoilta
          tunnistettiin vuosituhannen alussa uusi solutyyppi.
        </div>
          <br />
          <span class="article-leadin">Kesäisin</span> ja talvisin luonnonvalon vaikutukset sisäiseen kelloomme
          muuttuvat merkityksettömiksi, koska valoa on liian vähän tai liian
          paljon. Keinovalolla voidaan tasata sisäisen kellon häiriöitä.
          Ihmislähtöisellä valaistuksella nämä häiriöt pyritään poistamaan
          kokonaan. 
          <br />
          <br />
          Ihmislähtöisellä valaistusjärjestelmällä vaikutetaan
          sisäisen kellon rytmiin, vireyteen ja mielialaan. Vaikutukset
          toteutetaan säätämällä valon kirkkautta ja lämpötilaa. 
          <br /> 
          <br />
          Valon kirkkaus ja väri vaikuttavat mielialaamme ja vireystilaamme. Keinotekoinen
          valaistus aiheuttaa häiriöitä luonnolliseen rytmiimme. Tähän ongelmaan
          pyritään vastaamaan ihmislähtöisillä valaistusjärjestelmillä.
          <br /> 
          <br />
          Valaistusratkaisuja tarjoavan Glamoxin segmenttipäällikkö <span class="article-personname">Marko Nieminen</span>
           kertoo, että tällaisten järjestelmien suosio on kasvanut.
          <br />
          <br />
          –Norjassa ja Ruotsissa myymme näitä eniten. Suomessa kasvu on maltillisempaa. 
          <br />
          <br />
          <span class="article-leadin">Vuonna</span>  2002 nisäkkäiden verkkokalvoilta tunnistettiin
          solu, joka poikkeaa sauva- ja tappisoluista.
          <br />
          <br />
          Gangliosolujen lähettämät viestit kulkevat suprakiasmaattiseen tumakkeeseen ja käpyrauhaseen.
          Käpyrauhanen tuottaa melatoniini-hormonia ja suprakiasmaattinen tumake
          on elimistömme kello. Sitä tahdistaa melatoniini. 
          <br />
          <br />
          Melatoniini auttaa nukahtamaan, mutta kylmänvalkoiset aallonpituudet estävät sen
          erittymistä. Siksi elektronisten laitteiden, kuten puhelimien, käyttöä
          ei suositella ennen nukkumaanmenoa.
          <br />
          <br />
          –Kylmän valon vaikutus vuorokausirytmeihin riippuu vuorokauden ajasta. Aamun ja aamupäivän
          aikana silmiin tuleva valo aikaistaa vuorokausirytmejä. Iltapäivän ja
          illan aikana se myöhästyttää, kertoo tutkimusprofessori <span class="article-personname">Timo Partonen</span> 
          Terveyden ja hyvinvoinnin laitokselta.
          <br />
          <br />
          Gangliosolut sijaitsevat suurimmalta osin verkkokalvon alaosassa. Siksi ne reagoivat vahvimmin
          horisontin yläpuolelta tulevaan valoon. Myös värillä on merkitystä.
          Aamu- ja iltahämärän sininen valo vaikuttaa eniten.
          <br />
          <br />
          –Kirkas ja kylmä eli suuren valaistusvoimakkuuden ja värilämpötilan valo virkistää,
          Partonen jatkaa. 
          <br />
          <br />
          Värilämpötila tarkoittaa sitä, minkä värisenä havaitsemme valon. Suure, jolla se ilmoitetaan, on kelvin. Kylmän
          valkoisena kuvailtava valo sisältää paljon sinisiä aallonpituuksia ja
          sen värilämpötila on vähintään 5000 - 6000 kelviniä. Silloin se auttaa
          vuorokausirytmin ylläpitämisessä ja kasvattaa valppauden tunnetta.
          <br />
          <br />
          <span class="article-leadin">Ihmislähtöisessä</span> valaistuksessa kiinnitetään huomiota spektriin,
          valaistusvoimakkuuteen, aikaan ja valonjakoon.
          <br />
          <br />
          Spektri tarkoittaa värilämpötilan skaalan suuruutta. Kaikkiin väreihin taipuvilla
          RGB-valaisimilla on helpompi toteuttaa luonnonvalon sävymuutoksia.
          <br />
          <br />
          Valon ohjauksessa voidaan käyttää päivänvalosensoreita, kello-ohjausta
          ja läsnäolotunnistimia.
          <br />
          <br />
          –Ihmislähtöisessä valaistuksessa säädetään
          värilämpötilaa ja kirkkautta. Niiden vaikutukset energiankulutukseen
          ovat käytännössä mitättömät, kertoo Ensto Building Systemsin
          toimitusjohtaja <span class="article-personname">Jukka Tiitu</span> . 
          <br />
          <br />
          – Komponentit, kuten erilaiset tunnistimet ja sensorit, nostavat järjestelmien hintaa hieman, Tiitu
          jatkaa.
          <br />
          <br />
          Ihmislähtöistä valaistusta käytetään yleisimmin sairaaloissa.
          Tutkimukset viittaavat monipuolisiin hyötyihin työntekijöiden
          jaksamisessa sekä potilaiden parantumisajassa. 
          <br />
          <br />
          <span class="article-author">Esta Peltoniemi</span>
        </p>
      </div>
      <div class="article">
        <img
          src="images/syntynytkirjoittamaan.jpeg"
          alt="Nainen kirjoittaa kahvikupin äärellä."
          class="img-horizontal"
          id="juttu-2"
        />
        <p class="img-caption">Salosen kirjoittaminen alkaa hahmosuunnitelmista. <br> Kuvituskuva: Pexels</p>
        <h1>Syntynyt kirjoittamaan</h1>
        <p>
          <div class="article-lead">Petra Salonen on kirjoittanut niin kauan kuin hän jaksaa muistaa.
            Vuosien varrella on ehtinyt syntyä kaikenlaista – runoja, novelleja,
            blogeja ja romaaneja.</div>
            <br>
          <span class="article-personname">Petra Salonen</span> , 26, on pitkien tarinoiden ystävä. Pitkät tekstit
          mahdollistavat syvän uppoutumisen tarinaan, mutta taustalla on
          toinenkin syy. Saloselle itsensä kehittäminen on tärkeää. Hän haluaa
          sallia tällaisen kasvun hahmoilleenkin.
          <br />
          <br />
          Teokset keskittyvät enimmäkseen nuorten aikuisten ihmissuhteisiin ja kasvutarinoihin.
          Hänen teoksissaan esiintyy usein myös jonkinlaista mystiikkaa. Salonen
          on myös kirjoittanut yhden autofiktion, jossa kirjoittaja esiintyy
          päähenkilönä. Se toimi terapiana vaikean eron jälkeen. Tarinan loppu
          on jäänyt avoimeksi.
          <br />
          <br />
          <span class="article-leadin">Porvoosta</span> kotoisin oleva Salonen valmistui matkailuvirkailijaksi vuonna 2016 ja muutti Helsinkiin. Uudelta
          kotipaikkakunnalta ei kuitenkaan löytynyt oman alan töitä, joten
          vuodet kuluivat kaupan kassalla.
          <br />
          <br />
          Toisaalta Salonen tietää, ettei matkailuvirkailijana työskentely ollut häntä varten. Salonen oli
          syntynyt kirjoittamaan. Hänen perheensä näkee sen myös.
          <br />
          <br />
          Yläasteikäisenä Salonen halusi kehittyä kirjoittamisessaan ja
          vanhemmat veivät hänet kirjoituskurssille Helsinkiin.
          <br />
          <br />
          Salonen tunnustautuu introvertiksi ja muistelee, että hän teki tehtävänsä,
          mutta ei sen enempää. Jälkikäteen ajateltuna opettajalta olisi voinut
          kysyä enemmän harjoituksia ja palautetta.
          <br />
          <br />
          – Olin ehkä sellaisessa iässä, etten osannut ottaa kaikkea irti siitä kurssista, Salonen
          muistelee.
          <br />
          <br />
          Siihen jäi luovan kirjoittamisen opiskelu toisten opetuksessa. Salonen on itseoppinut. 
          <br />
          <br />
          <span class="article-leadin">Salosen</span> töiden keskiössä ovat ihmissuhteet. Hänen hahmonsa ovat kuin palapelejä, jotka muodostuvat
          hänen kohtaamistaan ihmisistä ja suhteista.
          <br />
          <br />
          –Sinkkuna ollessani kävin tietenkin treffeillä. Sieltä sain hyvin ideoita, Salonen naurahtaa.
          <br />
          <br />
          Kaikilla hahmoilla on oma tarinansa ja omat motiivinsa. Antagonistien
          pahuuden syy ei ole pahuus itsessään. Hahmojen historiasta löytyy
          selitys heidän toiminnalleen.
          <br />
          <br />
          Salonen kirjoittaa yksityiskohtaisia hahmosuunnitelmia. Niistä selviää kaikki lempiväreistä traumaattisiin
          kokemuksiin. Taustalla on halu rakentaa moniulotteisia hahmoja, koska
          sellaisia tosimaailman ihmisetkin ovat.
          <br />
          <br />
          Hahmosuunnitelmat sisältyvät Salosen käsikirjoituksiin, joita hän tekee ennen varsinaista
          kirjoittamista.
          <br />
          <br />
          –On kurjaa kirjoittaa 300 sivua tekstiä ja sitten
          vasta huomata epäloogisuuksia.
          <br />
          <br />
          Salonen kirjoittaa ylös ideoita ja katsoo, mitkä niistä sopisivat yhteen. Sitten on hahmosuunnitelmien
          vuoro. Tarina rakentuu hänen mielessään elokuvana. Joskus mielikuvien
          kääntäminen tekstiksi on haastavaa.
          <br />
          <br />
          Kun Salonen pääsee kirjoittamisessaan flow-tilaan, hän saattaa kirjoittaa useamman päivän
          putkeen. Ajan pyhittäminen aiheuttaa joskus huonon omatunnon, mutta
          Salonen tarvitsee häiriöistä vapaan tilan työskennellessään.
          <br />
          <br />
          Muu maailma katoaa, kun Salonen uppoutuu työhönsä.
          <br />
          <br />
          <span class="article-author">Esta Peltoniemi</span>
        </p>
      </div>
        <div class="article">
        <img
          src="images/ravintola-alallaonpulaamoniosaajista.jpeg"
          alt="To do"
          class="img-horizontal"
          id="juttu-3"
        />
        <p class="img-caption">Ravintola-alalla tarvitaan nyt tarjoilijoita ja kokkeja. <br> Kuvituskuva: Pexels</p>
        <h1>Ravintola-alalla on pulaa moniosaajista</h1>
        <p>
          <div class="article-lead">Ravintola-ala kärsi kohtaanto-ongelmasta jo ennen koronaepidemiaa. Loppuvuotta
            kohden tilanne voi työttömyyden osalta parantua.</div>
          <br />
          <span class="article-leadin">Koronaepidemian</span> aikana työvoimasta oli hetkellisesti
          ylitarjontaa, mutta nyt tilanne on palannut aiemmalle tasolla. Eniten
          pulaa on kokeista ja tarjoilijoista.
          <br />
          <br />
          –Tänä syksynä osaajapula on suuri. Kysynnän kasvaessa havaitaan aina
          pientä kitkaa siihen vastaamisessa ja osaajapula tuskin ehtii
          helpottumaan loppuvuoden aikana. Työttömyys sen sijaan saattaa
          parantua, kun työpaikkoja aukeaa lisää, Ennakointikamarin projektipäällikkö <span class="article-personname">Olli Oja</span>  kertoo.
          <br />
          <br />
          Helsingin seudun kauppakamarin Ennakointikamari teetti kesällä 2021 tutkimuksen
          matkailu- ja ravintola-alan työvoimapulasta. Tutkimuksen mukaan alalla
          kaivataan joustavia työntekijöitä, joilla on hyvä paineensietokyky ja
          alan koulutus.
          <br />
          <br />
          
          Duunitorin työmarkkinaseurantatyökalusta selviää, että ravintola- ja matkailualan
          työpaikkojen tarjonta kasvoi pääkaupunkiseudulla elokuussa noin
          kahdeksan prosenttia kesään verrattuna.
          <br />
          <br />
          <span class="article-leadin">Ravintola-alaa</span> kutsutaan “läpikulkualaksi”, koska sieltä on matala kynnys siirtyä muualle.
          Ratkaisu ei kuitenkaan löydy vuokratyövoimaa välittävistä yrityksistä.
          Niiden kautta rekrytoidut työntekijät eivät välttämättä ole tarpeeksi
          osaavia tai sovellu tehtäviin muuten.
          <br />
          <br />
          Siksi ravintola-alan yritykset suosivat suoraa rekrytointia.
          <br />
          <br />
          Työntekijöitä koulutetaan kysyntää
          vähemmän, vaikka koulutuslinjat ovat tietoisia ammattilaisten pulasta.
          <br />
          <br />
          <span class="article-leadin">Ammattikorkeakouluista</span> valmistuvat ovat usein kiinnostuneempia
          esimiestehtävistä, joita on tarjolla vähemmän. Niihin myös
          rekrytoidaan mieluummin henkilöitä, joilla on enemmän työkokemusta.
          Toimenkuvat ovat monipuolistuneet, jolloin tarvitaan moniosaajia.
          <br />
          <br />
          –Kohtaanto-ongelma vaatii alan veto- ja pitovoiman parantamista. Ne
          rakentuvat monista tekijöistä, kuten työoloista ja palkoista, mutta
          myös mielikuvista. Ravintola-alan koulutuksiin haetaan vähän ja tässä
          mielikuvien parantaminen voisi auttaa, Oja kertoo.
          <br />
          <br />
          <span class="article-author">Esta Peltoniemi</span>
        </p>
      </div>
      </div>
    </div>
  </body>
</html>
